---
title: Week 7
description: "Week 7 was wederom een drukke week waarin ik aan verschillende dingen heb gewerkt maar mezelf vooral bezig heb gehouden met het finetunen van onze applicatie omdat we volgende week een demo hebben voor de werknemers van Sport Vlaanderen. Zo heb ik gewerkt aan kleine bugfixes en ook ervoor gezorgd dat de applicatie gebruiksvriendelijker wordt. Een voorbeeld hiervan is dat ik bij een multiselect een "selectAll" optie heb toegevoegd. Ook moest je voorheen handmatig voor elke toegevoegde dag apart de hoeveelheid en tijd instellen, maar om het gemakkelijker te maken heb ik ervoor gezorgd dat dit al mogelijk is bij het kiezen van de dagen. Een laatste voorbeeld is dat nu verschillende formulieren ingevuld worden.

Een iets moeilijker deel waar ik deze week aan begonnen ben is dat er nu Beschikbaar of Niet beschikbaar getoond moet worden wanneer de resource die je wilt toevoegen al gereserveerd is tijdens de geselecteerde periode. Op het eerste gezicht lijkt dit niet zo moeilijk, maar ik moet er ook voor zorgen dat de code performant blijft. Eerst deed ik dit door 2 endpoints met filters op te halen en zo de resources met reserveringen te vergelijken. Hierdoor kwam ik tot het juiste resultaat maar de calls konden heel zwaar worden. Daarom ga ik dit volgende week op een andere manier uitwerken door middel van een endpoint waaraan ik alle geselecteerde dagen en resources meegeef en per resource true of false teruggeef.
"
date: 18 Maart 2024
---

