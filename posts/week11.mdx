---
title: Week 11
description: "In de week van 15 april ben ik eerst begonnen met ervoor te zorgen dat een infrastructuurresource ook verwijderd kan worden. We voeren bijna nooit directe verwijderingen uit in de database, maar maken in plaats daarvan gebruik van soft delete. Voordat deze soft delete kon worden uitgevoerd, moest ik eerst controleren of de resource geen reserveringen, subresources, of gekoppeld aanbod had. Bovendien moest ik overal waar een resource of subresource werd opgevraagd, controleren of deze al dan niet al soft delete is.

Nadat dit ticket was afgerond, heb ik mij de rest van de week beziggehouden met het vereenvoudigen van het aanbod. Zo moest ik een CRUD-operatie opzetten voor activitytypes, zodat we deze gemakkelijker kunnen aanpassen en opvragen in de beheermodule. Hiervoor heb ik ook tests geschreven, meerdere migraties uitgevoerd en visuals gemaakt in de BackOffice. Aangezien activitytypes ook werden gebruikt in de resourcemodule, moest ik ook verschillende aanpassingen doen in de module en de copytable, zodat alles weer soepel werkte.

Op vrijdag ben ik begonnen met het maken van een CRUD-operatie voor prijsvarianten, waar ik volgende week mee verder zal gaan.
"
date: 15 Apr 2024
---

